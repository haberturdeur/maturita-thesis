# Instalace SDK SolidWorks 2020

## Videonávod ke zhlédnutí zde:

[![Náhled videa z YT](https://img.youtube.com/vi/bGPNQTgRV2U/0.jpg)](https://www.youtube.com/watch?v=bGPNQTgRV2U)

## 1. Stažení instalátoru a získání licenčních klíčů
Začneme otevřením webové stránky `www.solidworks.com/sdk`.
Zobrazí se nám formulář, do kterého vyplníme údaje o sobě (jméno, příjmení, e-mail a status - student).
Je nutné psát **bez diakritiky**!

V sekci **„Product information“** pod textem **„I already have a Serial Number that starts with 9020“** zaškrtneme možnost **„No“** a do kolonky níže napíšeme **9SDK2019**.
Na pravé straně poté zaškrtneme nejnovější verzi, tedy **2020-2021**.

![Formulář pro stažení SDK](/MD/GUIDES/img/1-Instalace_SDK/SDK-download-1.png)

Vyplněný formulář odešleme kliknutím na tlačítko **Request download**.

Na další stránce potvrdíme licenční podmínky tlačítkem **Accept and Continue**.

Nyní jsme se již dostaly na stránku, odkud můžeme SDK stáhnout.
Klikneme tedy na tlačítko **Download**, čímž si stáhneme instalátor.
Okno ještě **nezavíráme** - budeme z něj potřebovat zkopírovat licenční čísla. 

## 2. Instalace
Stažený instalátor otevřeme. 
Objeví se nám okno, ve kterém můžeme nastavit, kam chceme vyextrahovat soubory instalace.
Jakmile máme umístění zvolené, klikneme na tlačítko **Unzip**.
Chvíli počkáme a otevře se nám *Manažer instalací SOLIDWORKS 2020*.
Pokud se nám objeví okno informující, že po předchozí instalaci nebyl dokončen restart systému, stačí jej odklepnout tlačítkem **OK**.
Na obrazovce, kde můžeme zvolit typ instalace ponecháme zaškrtnuté *Instalovat na tento počítač* a klikneme na **Další**.

Nyní po nás bude instalátor chtít zadat sériová čísla. 
Otevřeme si tedy webový prohlížeč se stránkou, kde byla tato čísla napsaná.

![Formulář pro stažení SDK](/MD/GUIDES/img/1-Instalace_SDK/Serial-nrs.png)

Zkopírujeme sériová čísla pro CAD (kolonka 3D návrh) a CAM do políček v instalátoru.
Vyplněná obrazovka by měla vypadat nějak takto:

![Formulář pro stažení SDK](/MD/GUIDES/img/1-Instalace_SDK/Serial-nrs-prompt.png)

Jakmile máme sériová čísla zadaná, klikneme na tlačítko **Další**.
Instalátor lic. čísla ověří a zkontroluje aktualizace (chvíli to trvá v závislosti na rychlosti internetového připojení).

Na další obrazovce můžeme změnit cestu instalace Solidworks, případně změnit intalované komponenty. 
Pokud na této obrazovce nevíte co děláte, doporučuji nic neměnit.
Ve zpodní části obrazovky zaškrtneme *Přijímám obchodní podmínky SOLIDWORKS* a instalaci zahájíme klepnutím na **Stáhnout a instalovat**.
Nyní si můžeme jít dát kávu/čaj a počkat, než se SolidWorks nainstaluje.

Jakmile je instalace hotová, instalátor zavřeme klepnutím na tlačítko **Dokončit**.

## 3. První spuštění
SolidWorks teď můžeme otevřít prostým poklepáním na ikonu na ploše.
První naběhnutí trvá chvíli déle, mějme proto trpělivost.
Než budeme moct SDK používat, bude třeba jej aktivovat - SolidWorks nám ukáže aktivační okno.
Vedle seznamu produktů klikneme na **Vybrat vše** a dole klikneme na **Další**.
SW se během chvíli aktivuje a bude pokračovat v načítání.
Nakonec potvrdíme souhlas s licenční smlouvou a máme hotovo.